# Thuis gemaakt

Beste student,
 Jij bent werkzaam als mobile- en UX developer. Jij krijgt nu een project van een opdrachtgever genaamd Stamsa. Stamsa wil een product ontwikkelen genaamd ThuisGemaakt. Het gaat om een mobiele app dat het gezond koken stimuleert.
 
## Hoe werkt de app?
De app moet een lijst met gerechten presenteren aan de gebruiker voor een hele week (7 dagen). De gebruiker moet iedere week andere gerechten voorgeschoteld krijgen. Het mag niet voorkomen dat de gebruiker twee keer hetzelfde eet in een week en daarom moeten er genoeg gerechten in de app staan. Wanneer jij een gerecht in de lijst kiest, dan moeten de stappen voor het maken van het gerecht te lezen zijn. Dit betekent dat:
 
- Een beschrijving van het gerecht aanwezig is.
- De tijdsduur van het bereiden.
- Een stappenplan om het gerecht te maken.
- Er moet aangegeven worden voor wat voor dieet dit geschikt is. Denk aan (Vega, Vegan, Keto, Pescaratisch) etc.
 
Tip: Kijk eens naar wat andere kook apps doen voor je direct begint te ontwerpen!
 
## Probleemstelling:
De klant is zelf niet technisch of creatief en schakelt daarom jou in. Hij wil graag dat jij een storyboard maakt, een ontwerp bouwt en een prototype realiseert.  Hij laat zich volledig door jou adviseren a.d.v. de nieuwste trends en ontwikkeling. Jij bent tenslotte de expert!
Tenslotte bepaal jij de doelgroep voor de applicatie. Iedereen kan eten bestellen, maar niet iedereen kan een smartphone gebruiken. Dus denk aan de toegankelijkheid van jouw ontwerp.

## Opdracht 1
 In opdracht 1 moet jij een marktonderzoek (onderzoeksformulier) uitvoeren en vanuit daar de storyboard frames maken. De klant ziet graag dat je binnen 6 frames een duidelijk beeld kan scheppen van hoe de vormgeving eruit zal zien.
De storyboard wireframes zijn aangeleverde fysieke templates geprint op papier. Die je in zal vullen door het ontwerp te tekenen. Wanneer je hiermee klaar bent, ga je naar de opdrachtgever (examinator) voor feedback. 

## Opdracht 2
In opdracht 2 moet jij eventueel de feedback van de opdrachtgever verwerken door jouw ontwerpen aan te passen. Daarnaast moet jij ook een prototype maken. De aanpassing aan jouw ontwerp maak jij door een tweede versie te maken. Versie twee mag in de map ontwerp versie 2 ingeleverd worden. Het prototype hoeft niet 100% functioneel te zijn, maar de opdrachtgever vindt het ontwerp wel belangrijk en ziet het graag terugkomen in de app. De app moet wel runnable zijn. Het project mag in de map Flutter App ingeleverd worden.

## Opdracht 3
Als laatste onderdeel ga jij het gerealiseerde prototype testen. Dit doe je door het aangeleverde testformulier in te vullen. Beschrijf zo duidelijk mogelijk wat er getest wordt en wees concreet met de feedback die je geeft.
 
## Wat heb je nodig?
Allereerst levert de opdrachtgever geen laptops, dus jij moet dit op jouw eigen laptop ontwikkelen. 
Ook heeft hij graag dat je jouw storyboard frames zo duidelijk mogelijk tekent met pen of potlood. Gebruik een liniaal om duidelijke lijnen te schetsen zodat het ontwerp netjes en overzichtelijk blijft.

Dit heb je nodig.

-Liniaal/Geodriehoek
-Pen/Potlood/Stift
-Laptop.
-Visual Studio Code met Flutter die up-to-date is.
-Microsoft Word
